### «Чотири угоди»

Книга про те, як жити це життя. Я таке дуже люблю :)

Щоб в вашому житті було менше страждань і більше задоволення, потрібно притримуватися чотирьох простих правил. Це так звані угоди, які ви укладаєте з самими собою.

Що це за угоди?

1. Бути безгрішним у своїх словах: не казати погане людям та собі.

Слова дуже могутні. Одного разу ви випадково чи зі злості скажете людині: «ти дурна» чи «ти некрасива», і людина це запамʼятає. Це ранить і залишається у памʼяті, а можливо, й впливатиме на неї багато років.

Автор наводить дуже класну метафору: коли ми говоримо людині погане, ми наче накладаємо на неї закляття.

З іншого боку, слова, якщо використовувати їх з добротою, можуть зцілювати, знімати старі закляття.

Наскільки кращим став би світ, якби ми припинили ображати один одного. І себе.

2. Не сприймати нічого надто особисто.

Те, що інша людина говорить чи робить по відношенню до вас, вас не стосується. Це не про вас, це про неї.

Якщо вас образити, завдали вам шкоди чи болю - це не про вас. Якщо вам зробити комплімент, допомогли, втішили - це не про вас.

Коли ви починаєте жити за цією угодою, ви стаєте невразливим. Ви починаєте жити вільно і щиро, не думаєте, що про вас скажуть, не боїтесь ділитись думками, бути собою. Якщо ви комусь не сподобаєтесь - це не про вас.

3. Не робити припущень.

Більшість страждань у нашому життя якраз через те, що ми 1) робимо припущення, воно виявляється помилковим, і 2) ми сприймаємо це як особисту образу. Наведу приклад.

Ви пішли на перше побачення з хлопцем, і все було так чудово, і у вас так багато спільного. Ви впевнені, що йому сподобались (=зробили припущення), і вже чекаєте на наступну зустріч. А він вам не передзвонив і на повідомлення не відповідає, тому вас це дуже засмутило (=особиста образа).

Нам дуже некомфортно психологічно, коли ми чогось не знаємо/ не розуміємо. І ми робимо припущення, створюємо ІЛЮЗІЮ розуміння.

Не потрібно припускати. Якщо є можливість уточнити - уточнюйте. Якщо немає - потрібно просто прийняти цю невідомість. Ми дуже-дуже багато не знаємо та не розуміємо про цей світ, і треба звикати з цим жити.

4. Завжди робити найкраще з можливого. За будь-який з обставин.

Ваше «найкраще» буде відрізняти, коли ви здорові, коли хворі, коли щасливі чи коли засмучені.

Не потрібно робити менше, ніж своє «найкраще», бо тоді в разі невдачі ви будете жалкувати та критикувати себе. Не потрібно робити більше, ніж своє «найкраще», бо тоді ви втомитесь, вигорите, завдасте шкоду іншим сферам життя.

Просто робіть своє «найкраще» - ні більше, ні менше.

І коли ви почнете практикувати ці угоди, у вас не вийде все от так і зразу. Ви ще якийсь час будете випадково казати погане людям, робити припущення та сприймати образи особисто. На зміни потрібен час. Але це і буде ваше «найкраще» зараз - просто помічати, коли ви порушили угоду.

Прості правила, правда? Але такі логічні і глибокі.

Цю книгу я прочитала місяць тому, і з того часу я намагаюсь дотримуватися цих правил, навіть в трекер звичок додала :) І я вже бачу, як вони допомагають мені менше засмучуватись, спокійніше сприймати невдачі та просто бути добрішою.

Я думаю, це правильний напрямок.
На шляху до щастя та особистої свободи.
