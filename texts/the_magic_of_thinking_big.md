### «Магія масштабного мислення»

Книга, яку я буду перечитувати через рік, а потім ще через рік, і так далі, поки не додам всі ці чудові ідеї у своє життя.

Наш успіх на 100% залежить від нашого мислення. Не від віку, звʼязків, талантів, фізичних і інтелектуальних даних; не від того, де ви зараз і звідки почали свій шлях. А лише від вашого мислення.

Це основна суть книги, довкола якої є багато історій, прикладів, ідей і порад. Розкажу кілька.

Успішні людини - це не якісь супермени, генії чи неймовірні щасливчики. Це звичайні люди по всім параметрам, крім одного: вони дуже-дуже вірять в себе і свої сили. Покажу, як це працює.

Наш мозок налаштований на вирішення задач. Ви говорите собі «я можу ЦЕ зробити» (замість ЦЕ підставте будь-яку амбіційну ціль) - і в голові зʼявляються ідеї. Ви починаєте бачити можливості довкола, розуміти, які знання і досвід треба отримати; а потім думки складаються в план.

Я почала з цим гратися, і зрозуміла, що я цілком собі можу стати доларовим мільйонером в 40 років. Готуюсь до FAANG, переїзжаю в США, заробляю $200к в рік, живу на $100к і $100к відкладаю; і так 10 років. Цілком реалістично. Дайте вашому мозку задачу, хай вирішує.

На жаль, це також працює і в протилежний бік. Скажіть собі: «Це дуже складно, мало кому вдається, я не настільки розумна». Мозок отримує запит і починає його обробляти наводячи купу аргументів, чому в вас не вийде.

…

Щоб бути впевненим в собі і своїх силах, треба думати про хороше. Протягом дня у кожного з нас трапляється кілька успіхів та кілька невдач (малих і великих). Сфокусуйтесь на тому, що вдалося, похваліть себе і збережіть успіх у памʼяті. Коли помітили, що думки пішли в негатив, зупиніть себе і силою волі переключіться на позитивну хвилю.

…

Як боротися зі страхом? Найефективніший спосіб - це дія. Наприклад, ви боїтеся, що вас звільнять, ви не зможете знайти роботу і у вас закінчаться гроші. Подумайте, що ви можете зробити? Можна відкласти фінансову подушку, можна вже зараз піти на співбесіду і “прощупати” ринок, можна піти на навчання, можна спробувати підвищити свою продуктивність на роботі. Почніть щось робити - і відчуєте, як страх відступає.

…

Ваша реакція на невдачі визначає ваш успіх. Багато хто реагує на невдачі емоційно, сприймає їх як особисту трагедію, доказ своєї неспроможності. Це дуже-дуже поганий підхід. Насправді, невдачі - це частина успіху; і неможливо досягти великих результатів жодного разу не помилившись.

Правильна реакція на невдачу - це аналіз. Розберіться, що пішло не так, і виправте це. Якщо не робити аналіз - ви постійно будете наступати на ті самі граблі і все більше і більше в собі зневірюватись.

…

Мозку потрібна стимуляція. Він повинен постійно отримувати нові ідеї і постійно працювати обробляючи їх. Спілкуйтесь з цікавими і надихаючими людьми, ходіть на мітапи в межах вашої професії. Знайдіть собі хобі, а краще кілька. Знайомтесь з дуже різними людьми далеко за межами вашого звичного кола спілкування.

Пробуйте щось нове. Навчайтеся і читайте на постійній основі. Плануйте вихідні, щоб вони були цікаві і насичені. Досліджуйте ваше місто і місцевість. Подорожуйте світом, вивчайте нові культури.

Спробуйте.
І прочитайте цю книгу, вона дуже варто того.
