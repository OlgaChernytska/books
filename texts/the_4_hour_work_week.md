### «Чотиригодинний робочий тиждень. Як працювати менше, заробляти більше і жити захоплююче життя»

Книга класна, тут є чіткі інстуркції, смішні історії та натхенння.

Розкажу декілька ідей, які мені особливо сподобались.

✍️Амбіційні цілі досягти легше, ніж «реалістичні». Чим більш амбіційна ціль, тим, парадоксально, нижча конкуренція (бо весь світ женеться за «реалістичними» цілями). По-друге, заради амбіційної цілі, ми готові долати будь-які труднощі, а заради «реалістиної» - навряд.

✍️За межами науки та закону будь-які правила можна ламати та підлаштовувати під себе, і це необов’язково буде неетично.

✍️Накопичити достатню суму, щоб комфортно жити на пенсії (пару десятків років), практично нереально. Далеко не всі можуть стільки заробити/відкласти, економічні кризи і депресії можуть з’їсти ваші заощадження, плюс будь-який форс-мажор, який ви тільки можете собі уявити. Налаштовуйтесь на те, що працювати, скоріш за все, доведеться все життя.

✍️Розподіліть заплановані роки пенсії протягом життя. Попрацювали кілька років - взяли відпустку на рік-два - потім знову працюємо. Якщо на співбесіді доведеться пояснювати свій gap year, відповідаємо: «мені випав єдиний у житті шанс зробити…». Ви зможете продовжити вашу кар’єру там, де ви її залишили.

✍️Люди не мріють бути мільйонерами, вони мріють про стиль життя, який (на їх думку) лише мільйонери можуть собі дозволити. І зазвичай це про тривалі подорожі в екзотичні країни.

✍️Географічний арбітраж: заробляй в країнах з високими зарплатами, подорожуй чи живи в країнах з низькою вартістю життя.

✍️Закон Парето: 80% явищ спричинено 20% причин. Беремо і застосовуємо його для аналізу своєї роботи і життя. Які 20% моїх дій приносять 80% результату? Які 20% подій спричинюють 80% стресу? Які 20% клієнтів приносять 80% прибутку? Звільняємо час, викидаючи з життя і роботи все, де ефективність є низькою. Повторюємо кожні кілька тижнів.

✍️Переходимо на низькоінформаційну дієту. Читання та навчання можуть бути способом прокрастинації, не кажучи вже про соцмережі. Якщо ви не плануєте використовувати інформацію найближчим часом, навіщо її споживати?

✍️Якщо ви чогось хочете, знайдіть того, хто вже зробив це, і запитайте поради.

✍️Найміть асистента, навіть якщо він вам поки не потрібен. Навчіться бути керівником, а не підлеглим.

✍️Якщо я можу зробити цю задачу краще - навіщо делегувати? Щоб звільнити час і сфокусуватись на важливішому.

✍️Задача на делегування повинна бути 1) чітко визначена та 2) затратна по часу.

✍️«Наш мозок створений для вирішення проблем. Якщо проблем немає (=роботи немає) - він починає шукати й вирішувати неважливі та невизначені проблеми (як от «В чому сенс життя?»). Мозку завжди потрібен фокус і велика ціль.

✍️Захопленя - синонім щастя. Робіть те, що вас захоплює, і знайдете щастя.

✍️Що я можу зробити зі своїм часом (на міні-пенсії), щоб насолоджуватись життям і добре себе відчувати? Відповідь: навчання і служіння. Базовий план може виглядати як: ви їдете в екзотичну країну на півроку, вчите місцеву мову (навчання для голови), займаєтесь йогою (навчання для тіла), паралельно рятуєте черепах/відновлюєте коралові рифи/ вчите дітей англійскої (служіння). Обираємо щось, що вам відгукується і що захоплює.

✍️Найгірше, що може трапитись, - це не зазнати невдачі в гонитві за мріями, a прийняти нудне життя як норму.

28.06.2023
