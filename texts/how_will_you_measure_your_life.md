### «Як ти оціниш своє життя?»

Книга про те, як побудувати близькі стосунки, успішну карʼєру, виховати хороший дітей і не потрапити у вʼязницю. Написана на основі курсу Гарвардської бізнес школи. От тільки курс про бізнес, а книга - про життя.

Між управлінням бізнесом і управлінням власним життям не так вже й багато відмінностей насправді.

Ви - така собі «компанія», яка має в розпорядженні ресурси (час, енергію, таланти, гроші) і використовує їх, щоб створити кілька «проектів» - міцний шлюб, багатство, успішну карʼєра (або кілька карʼєр), велику родина, хороших діти,…

Як і в бізнесі, в житті треба мати стратегію: чого ви хочете досягти? Як і в бізнесі, в житті ви маєте розподіляти ваші обмежені ресурси згідно с вашими пріоритетами. Як і в бізнесі, в вашому житті постійно зʼявляються можливості і проблеми, і ви маєте вирішувати, за що братися. Ви також можете ввести метрики успішності ваших «проектів» та наймати людей на ті чи інші «вакансії» (наприклад, на «вакансію» чоловіка, дружини чи друга).

Це класний підхід, який змушує думати про своє життя структурно і раціонально.

Управляючи своїм життям, ви стикаєтесь з плюс-мінус тими самим проблемам і виборами, з якими стикається бізнес.

«93% компаній, які в результаті стали успішними, повністю змінили свою початкову стратегію». Тобто успішною компанія стає, не тому що з першого разу вгадує, що їй робити, а тому що після невдачі в неї залишаються гроші на спробу 2, чи 3, чи 5. Спочатку стартап перевіряє, чи ідея є життєздатною, і лише якщо так - починає масштабуватися.

Якщо провести паралелі з життям, ось вам хороші поради (цей список можна продовжувати і продовжувати):

Якщо хочете змінити карʼєру, не варто купувати навчання на всі свої гроші. Краще спробуйте, чи воно піде, меншими затратами.

Якщо ви не впевнені в вашому партнерові, не треба починати жити разом і тим паче одружуватись з надією, що далі буде легше. Краще «протестуйте цю ідею» ще трохи.

І завжди залишайте сили і гроші на ймовірні наступні спроби.

…

Часто компанії потрапляють у пастку: вони інвестують в те, що найлегше оцінити в грошах і що найшвидше принесете результат. Такі інвестиції краще заходять акціонерам. Менеджери зазвичай отримують підвищення, демонструючи швидкі і вимірні результати. А потім компанії втрачають ринки і банкрутують. Бо не все важливе окупається швидко і не все важливе легко оцінити в грошах.

Аналогія з життям - це вибір між інвестуванням в карʼєру і інвестуванням в родину.

«Час та енергія, вкладені в виховання дітей та зміцнення стосунків з партнером, часто не приносять відчутного результату багато років. Тому люди схильні перевкладатися в карʼєру і недовкладатися в родину».

Парадоксально, але ідеальний час для інвестування в родину - саме тоді, коли все добре. А коли все почне тріщати по швах, скоріш за все, буде запізно для інвестицій.

…

Коли в компанію шукають людину на позицію CEO, дивляться, чи управляла колись людина бізнесом в обставинах, що чекають на дану компанію. Наприклад, якщо компанія планує виводити продукт на євпропейский ринок, потрібна людина, яка за свою карʼєру робила щось подібне. Недостатньо просто перекупити CEO з якоїсь успішної компанії.

Люди не вміють вирішувати проблеми від природи. Ви зараз щось робите добре, тому що вже робили це в минулому, і скоріш за все, встигли набити ґуль.

Навчитися стресостійкості можна лише пройшовши через стрес. Програмісти не народжуються сіньйорами. Кожен мільйонер спочатку заробив свої перші 50 тисяч. А людина, що чудово виступає на велику аудиторію, колись виступала на кілька осіб.

Треба вчитися вирішувати складні задачі і вчити цьому своїх дітей. Треба разом з успіхами час від часу зазнавати невдач, це формує здорову самооцінку і вчить витримувати удари життя.

Запитайте себе: якою людиною я хочу стати? А тоді: як і де мені отримати досвід, який зробить з мене цю людину?

Ви не зможете стати образом з вашої голови просто подумавши про це. Доведеться таки закатати рукави і пройти кілька уроків в школі життя.

04.11.2023
