### «Інвестування як стиль життя»

Не перша і далеко не остання моя книга про фінансову незалежність. Фінансова незалежність - це коли ваш пасивний дохід повністю покриває витрати на життя, тому відпадає потреба працювати. Щоб отримувати хоча б $1000-2000 пасивного доходу в місяць потрібен справді великий капітал (розумно проінвестований в різні активи); і не одне десятиліття, щоб його заробити.

Ця книга мені зайшла наполовину. Класна частина про майндсет; цікаві, але не дуже релевантні поради, як заробити великий капітал (бо все це в контексті США).

Розказую про майндсет.

Щоб колись піти з роботи і жити на пасивний дохід, треба розуміти, скільки $ вам треба на місяць. Автор розказує, як тривалий час тримав витрати своєї родини на одному й тому ж рівні (без фанатизму, але все ж). Це протилежно тому, що робить більшість людей, коли отримує підвищення: підвищує рівень комфорту. Якщо у вас витрати не зафіксовані і постійно зростають, сума необхідного вам пасивного доходу теж зростає (як і та величезна сума капіталу, що генеруватиме пасивний дохід). Тож ви навряд чи колись зможете піти з роботи і не втратити рівень комфорту, до якого звикли.

Аналізуючи будь-яку інвестицію, треба дивитися на грошові потоки: скільки $ ви вкладаєте, скільки $ ви отримаєте і коли. Бо жити ви будете на $, а не на «10% дохідності». Ще й не забуваємо про податки.

Що робити, коли все-таки хочеться підвищити рівень комфорту? Наприклад, хочеш машину чи ремонт в квартирі. Розраховуємо, скільки $ в місяць це буде коштувати; інвестуємо в актив, який генеруватиме таку ж суму коштів. Так, вартість активу, що з відсотків покриває витрати на ремонт, буде суттєво дорожча за вартість ремонту. Але роблячи так, ви не витрачаєте ваш капітал, а витрачаєте лише відсотки (=живете на пасивний дохід).

Ваша освіта - ваш найцінніший актив; і інвестиції в освіту - найбільш прибуткові. Автор вклав $1 млн доларів в свою освіту (!!!) і на постійні основі читає 1-2 книги щотижня.

Вправа: сісти і розписати, як би ви проводили свій день, якби не працювати. Коли б прокидалися, що б робили зранку, скільки часу проводили б з родиною та друзями, що б вивчали, над чим би працювали вдень, чим би займалися вечорами. Я почала розписувати, а потім зрозуміла, що щось можу додати в своє життя вжезараз, працюючи фул тайм. Наприклад, мені хочеться мати повільний надихаючий ранок - займися йогою та читати. Вже тиждень прокидаюся раніше для цього. Ще одна штука - проводити 20 вилин щодня, щоб спланувати свій день, а не намагатися зробити все, ще й відчувати тривожність під вечір, бо мало встигла.

Інвестувати страшно, коли починаєш. Постійно думаєш: «А що, як я все втрачу?» Через це проходять всі напочатку, і це ок.

Кожен інвестор рано чи пізно втрачає кошти. І це теж ок. Отримуємо досвід, робимо висновки і йдемо далі. Не можна заробити великі гроші абсолютно без ризиків, і у кожного мільйонера є своя історія-факап.

А тепер трохи про те, як саме автор заробив свій великий капітал. Він розказує, що це менш ризиково і більш дохідно, ніж інвестувати в фондові індекси. І так:

Автор дає бізнесам короткострокові позики під заставу. Приблизно те саме, що роблять банки. Але він вишукує бізнеси, які з якихось причин не можуть чи не хочуть мати справу з банками (все легально). Позики повертаються за 1-2 роки, мають чіткі щомісячні чи щоквартальні виплати в $, застава в кілька разів перевищує тіло кредиту.

Якщо бізнес банкрутує - інвестор навіть в більшому виграші (але треба все добре прописати в угоді, щоб інвестор мав саме пріоритетне право на виплати у разі банкрутства; також треба, щоб застава була ліквідною, щоб швидко продати її без втрати ціни). Додатково за частку у власності, автор надає консультаційні послуги та доступ до своєї мережі експертів.

Звучить занадто добре, щоб бути правдою? і в якомусь сенсі так і є. Дуже вигідні інвестиції не потрапляють на широкий ринок, і треба мати мережу звʼязків і контактів, щоб бути першим в черзі на класну угоду. Це раз. Таке інвестування не дуже «пасивне», принаймні на перших порах: треба добре розбиратися в бізнесах, в які ти вкладаєш кошти, постійно вчитися, будувати мережу звʼязків і едвайзерів - це як основна робота. Це два.

Але все одно.
Нова книга - нові інстайти.
І маленький крок на шляху до фінансової незалежності.
